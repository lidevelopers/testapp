<h1 id="capahouse-ikonhttpsgithubcomgbtamipychess-variantsblobmasterstaticiconschousesvg-capahouse"><img src="https://github.com/gbtami/pychess-variants/blob/master/static/icons/CHouse.svg" alt="Capahouse ikon" /> Capahouse</h1>
<p>A Capahouse egy sakkvariáns, ami a Capablanca-sakkot kombinálja a Crazyhouse behozási szabályaival. Mivel ez a játék az Capablanca-sakk egy változata, annak szabályai az arra vonatkozó leírásban megtalálhatók. A Crazyhouse szabályai emlékeztetőnek:</p>
<h2 id="crazyhouse-szabályok">Crazyhouse szabályok</h2>
<p>A leütött bábuk saját bábuként visszahelyezhetők a táblára, ezt nevezzük behozási szabálynak. Egy bábu behozása lépésnek számít. A jegyzés során a behozást <strong>@</strong> karakterrel jelöljük, tehát pl. egy leütött bástya visszahelyezése az e4 mezőre: <strong>R@e4</strong>.</p>
<p>Behozási (visszahelyezési) szabályok:</p>
<ul>
<li>Bábut nem lehet úgy behozni, hogy az azonnal mattot adjon.</li>
<li>Gyalogot nem lehet az utolsó sorba behozni (mert utána nem lenne szabályos lépése).</li>
<li>Egy átváltoztatott gyalog (pl. vezér) leütés után visszaváltozik gyaloggá és csak úgy lehet újra játékba hozni.</li>
<li>A 2. sorba (fehér esetén) és a 7. sorba (fekete esetén) visszahelyezett gyalogok nem léphetnek kettőt első lépésként.</li>
<li>Behozott bástya nem sáncolhat.</li>
</ul>
<h2 id="stratégia">Stratégia</h2>
<p>Ahogyan a standard Crazyhouse-ban sem, úgy itt sem annyira fontos a bábuk értéke (mint a standard sakkban), mert egy-egy bábu feláldozása segíthet egy jobb helyzet kialakításában (legyen az támadás vagy akár védekezés), a behozási lehetőség miatt pedig az anyagi különbség gyorsan kiküszöbölhetővé válik.</p>