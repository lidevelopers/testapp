<h1 id="capahousehttpsgithubcomgbtamipychess-variantsblobmasterstaticiconschousesvg-capahouse"><img src="https://github.com/gbtami/pychess-variants/blob/master/static/icons/CHouse.svg" alt="Capahouse" /> Capahouse</h1>
<p>Capahouse è una variante che combina le regole degli scacchi Capablanca con le regole di paracadutaggio di Crazyhouse. Le stesse regole si applicano a entrambi i giochi. Poiché questa variante è considerata un derivato degli scacchi Capablanca, si prega di controllare le regole Capablanca nella sua guida separata. Le regole di Crazyhouse sono riportate sotto come promemoria.</p>
<h2 id="regole-di-crazyhouse">Regole di Crazyhouse</h2>
<p>I pezzi catturati possono essere paracadutati (<em>drops</em>) in gioco come tuoi, al posto di fare una normale mossa sulla scacchiera. La rimessa in gioco di un pezzo è annotata con @. Così, per esempio, R@e4 (si usa la notazione inglese) significa "torre paracadutata in e4". Le regole per la rimessa in gioco dei pezzi sono le seguenti:</p>
<ul>
<li>I paracadutaggi che risultano in uno scacco immediato sono permessi. A differenza dello shogi, questo include drops di pedone.</li>
<li>Non si possono rimettere in gioco pedoni sulla prima od ottava traversa.</li>
<li>Pedoni che sono stati promossi e che vengono catturati ritornano in gioco come semplici pedoni.</li>
<li>Pedoni bianchi e neri posizionati rispettivamente sulla seconda e settima traversa hanno la possibilità di muovere di due case durante le mosse successive.</li>
<li>Una torre paracadutata non può arroccare.</li>
</ul>
<p>Tutte le altre regole sono uguali a quelle degli scacchi Capablanca.</p>
<h2 id="strategia">Strategia</h2>
<p>Come in Crazyhouse standard, i valori dei pezzi non si allineano con i valori dei pezzi degli scacchi comuni, e come in crazyhouse standard, sacrificare materiale per uno sviluppo veloce, attacchi al Re nemico, o semplicemente per la difesa, è spesso saggio. A volte è meglio rinforzare i difensori intorno al proprio Re piuttosto che cercare di salvarli. Rimandiamo dunque alle guide sulla strategia di Crazyhouse standard.</p>